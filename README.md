# Labb6 - OOP Arv
### Om uppgiften
I denna uppgift kommer du öva på att använda arv inom objektorientering. Uppgiften handlar till stor del om att tänka ut en struktur för arv men också delvis om att implementera den i kod.

### Vad du ska göra
Tänk dig att du ska skapa en grund för ett program som hanterar djur på ett zoo.

Det ska finnas en basklass som heter Animal

Klassen ska ha minst fem egenskaper som alla djur delar med varandra.

Klassen ska också ha minst tre metoder som alla djur delar med varandra.

Du ska skapa minst tre olika djur som ärver från klassen Animal. 

Dessa djur ska implementera minst en ny egenskap vardera och minst en ny metod vardera.

Dessa djur ska också ha defaultvärden för egenskaperna, både de som sätts i klassen och de som sätts i basklassen.

Alla djur måste ha en metod som heter makeSound() och som ska skriva ut djurets läte i konsollen.

Det ska finnas en konstruktor som kan användas för att skapa nya djur.

Ett av djuren du skapat ovan ska du sedan dela upp i två nya klasser som ärver från det djuret. 

Exempelvis kanske du har hund och då kan du skapa Bulldog och Chihuahua. Resultatet blir arv i två nivåer.

Dessa djurvarianter ska också implementera någon unik egenskap och någon unik metod eller i alla fall en överlagring som gör dem unika.

I din Main-metod ska du initiera ett flertal olika djur och se till att de gör sina ljud så det syns i konsollen att djuren har låtit.
